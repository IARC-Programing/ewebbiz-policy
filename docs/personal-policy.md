---
id: doc1
title: นโยบายความเป็นส่วนตัว
sidebar_label: นโยบายความเป็นส่วนตัว
slug: /
---

### นโยบายความเป็นส่วนตัวของเว็บไซต์ในเครือ eWebbiz

นโยบายความเป็นส่วนตัวของระบบ สำหรับการใช้แอพพลิเคชั่นของระบบนี้
โปรดอ่านและทำความเข้าใจในนโยบายเหล่านี้ การที่ผู้ใช้งานได้ลงชื่อเข้าใช้ หรือ
สมัครใช้งานระบบ
ถือว่าผู้ใช้งานได้ตกลงยอมรับข้อกำหนดที่ระบุในนโยบายความเป็นส่วนตัวแล้วทุกประการ

### คำจำกัดความ

- คำจำกัดความของคำว่า **แอพพลิเคชั่น** คือ เว็บไซต์ในเครือ eWebbiz
  ในที่นี้หมายถึง เว็บไซต์ค้าขายออนไลน์ eOnlineshop
  (www.eonlineshop.net), ระบบบริหารจัดการโรงแรมและที่พัก eAccom
  (www.eaccom.net) ระบบ eSalesman (www.esalesman.net)
  พื้นที่สำหรับให้บริการเว็บไซต์สถานประกอบการ eWebbiz (www.ewebbiz.net)
  และ ระบบอัจฉริยะเพื่อผู้ประกอบการณ์ในระบบ eAppsoft (www.eappsoft.net)

- คำจำกัดความของคำว่า **องค์กร** หมายถึง ศูนย์วิจัยระบบอัตโนมัติ คณะวิศวกรรมศาสตร์ มหาวิทยาลัยสงขลานครินทร์ หรือ Intellgient Automation Research Center, Prince of Songkla University (https://iarc.psu.ac.th)

- คำจำกัดความของคำว่า **ผู้ใช้งาน** หมายถึง ผู้ที่ลงทะเบียนและเข้าสู่ระบบของแอพพลิเคชั่นทุกคน
- คำว่า **ผู้ประกอบการ** หมายถึง หน่วยงาน องค์กร หรือ บริษัท ที่ติดต่อเข้ามายังองค์กรของเรา เพื่อให้จัดทำแอพพลิเคชั่นอย่างใดอย่างหนึ่ง เพื่อตอบสนองธุรกิจของผู้ประกอบการนั้น

### ข้อมูลที่จะเก็บรวบรวม และ เหตุผลที่รวบรวม

- ข้อมูลที่จะเก็บรวมจากระบบล็อกอินร่วม (O-Auth) อันได้แก่ Google Sign-in และ Facebook Login ประกอบด้วย **ชื่อโปรไฟล์** **รูปโปรไฟล์** และ **ที่อยู่อีเมล** เท่านั้น เพื่อจะใช้เป็นอัตลักษณ์ร่วมระบบขององค์กร กับ ระบบของผู้ให้บริการการลงชื่อเข้าใช้ และนำข้อมูลเหล่านี้จากผู้ให้บริการลงชื่อเข้าใช้ มาเป็นข้อมูลในการระบุตัวตนของท่านในแอพพลิเคชั่นนี้ โดยองค์กรจะไม่สามารถเข้าถึงข้อมูลส่วนอื่น ๆ ของบัญชีท่านได้ และ จะไม่สามารถแก้ไขข้อมูลใด ๆ ก็ตามในบัญชีของผู้ใช้งานได้
- สำหรับผู้ใช้งานที่เข้าสู่ระบบผ่านที่อยู่อีเมล และ รหัสผ่าน ทางองค์กรจะขออนุญาติจัดเก็บข้อมูล **ชื่อโปรไฟล์** และ **ที่อยู่อีเมล** ของท่านด้วยเหตุผลเดียวกันกับข้างต้น โดยรหัสผ่านจะถูกเข้ารหัสและย่อข้อมูล จนไม่สามารถมีใครที่สามารถถอดรหัสออกมาได้
- จะมีการเก็บข้อมูลเพิ่มเติมจากผู้ใช้ได้แก่ **ชื่อ นามสกุล** และ **หมายเลขโทรศัพท์** ของผู้ใช้งาน เพื่อความสะดวกในการติดต่อระหว่าง ผู้ประกอบการ กับ ผู้ใช้งาน
- ในระบบ eOnlineshop จะมีการจัดเก็บ **ที่อยู่ของผู้ใช้งาน** เพราะเป็นระบบซื้อขายสินค้าออนไลน์ จำเป็นต้องจัดส่งสินค้า
- ในระบบ eAppsoft บางระบบ จะมีการจัดเก็บ **ที่อยู่ของผู้ใช้งาน** เพื่อเป็นข้อมูลของผู้ประกอบการ
- ในระบบ eOnlineshop และระบบ eAccom จะมีการเก็บ **เลขที่บัญชี** **ชื่อและข้อมูลทางบัญชี** **หมายเลขพร้อมเพย์** ของผู้ประกอบการ เพื่อใช้เป็นช่องทางให้ ผู้ใช้บริการ ชำระเงิน
- ในระบบ eSalesman จะมีการจัดเก็บ **เลขที่บัญชี** **ชื่อและข้อมูลทางบัญชี** **หมายเลขพร้อมเพย์** ของผู้ใช้งาน เพื่อใช้เป็นช่องทางในการโอนเงินจากระบบไปยังผู้ใช้งาน
- องค์กรขออนุญาติเก็บสถิติการใช้งานของระบบ ทั้งจากการทำธุรกรรมต่าง ๆ ภายในระบบ และ จากคุกกี้และเทคโนโลยีที่คล้ายกัน เพื่อประโยชน์ต่อการพัฒนาระบบต่อไป

### ข้อมูลที่แบ่งปัน

- ข้อมูลที่ได้รับเข้ามาในแอพพลิเคชั่นจะเป็นถูกแบ่งปันเพียงกับ **ผู้ประกอบการ** รายนั้น ๆ เท่านั้น องค์กรของเรา ผู้พัฒนาระบบของแอพพลิเคชั่น และผู้ประกอบการคนอื่น ๆ จะไม่มีสิทธิในข้อมูลนั้น
- สำหรับข้อมูลที่ทางแอพพลิเคชั่น แบ่งปันกับ ผู้ประกอบการ นโยบายการใช้ข้อมูลของผู้ประกอบการแต่ละราย อาจระบุในหน้าเว็บไซต์ของผู้ประกอบการรายนั้น ๆ หรือ ไม่ก็ตาม ผู้ประกอบการจะถือว่าเป็นผู้กำหนดนโยบาย และ รับผิดชอบ ในข้อมูลส่วนนี้

### ความปลอดภัยของข้อมูล

- ข้อมูลถูกเก็บไว้ในฐานข้อมูลบนการประมวลผลแบบกลุ่มเมฆที่มีความปลอดภัย และมีการปิดกั้นการเข้าถึง
- แอพพลิเคชั่นมีการแบ่งสถานะผู้ใช้ออกเป็นกลุ่ม ๆ ตามระดับการอนุญาติ เพื่อให้ผู้ที่มีส่วนได้เสียกับระบบแต่ละคน สามารถเข้าถึงได้ในปริมาณที่จำกัด แต่แอพพลิเคชั่นจำเป็นต้องขอสิทธิในการเข้าถึงข้อมูลแก่ บุคคล ผู้พัฒนาโปรแกรม และ ผู้ดูแลระบบ ที่มีความเจ้าเป็นต้องเข้าถึงข้อมูลนั้น ๆ ตามหลักของ Need to Know Basis เพื่อการประมวลผล หรือ แก้ปัญหาโปรแกรม โดยบุคคลดังกล่าวจะต้องปฏิบัติตามข้อกำนหดเกี่ยวกับการรักษาความลับ และ จริยธรรมในการทำงานอย่างเคร่งครัด

### ข้อกำหนดอื่น ๆ

- องค์กรขอสงวนสิทธิในการเปลี่ยนแปลงและแก้ไขนโยบายความเป็นส่วนตัวได้ตลอดเวลา โดยไม่ต้องได้รับความยินยอมจากท่านผู้ใช้งานล่วงหน้า เว้นแต่การเปลี่ยนแปลงที่เป็นการริดรอนสิทธิของท่านตามนโยบายความเป็นส่วนตัวนี้ ทางองค์กรจะกระทำไม่ได้ หากไม่ได้รับความยินยอมจากท่านก่อน
